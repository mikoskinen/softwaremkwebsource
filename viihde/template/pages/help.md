### Kuinka Viihde Manager voidaan yhdistää tietokoneen VLC-sovellukseen ###
Viihde Manager on Windows Phone 7 –sovellus, jolla hallitaan Elisa Viihde –tiliä. Viihde Manager versio 1.1 tarjoaa uutena ominaisuutena videosoittimen, jonka avulla on mahdollista lähettää valittu tallenne tietokoneella olevan VLC-videotoistimen näytettäväksi.

#### Vaatimukset ####
* Viihde Manager 1.1 tai uudempi 
* VLC-ohjelma tietokoneessa: http://www.videolan.org/ 
* Windows Phone 7 –puhelin ja tietokone samassa verkossa

#### VLC:n asetukset ####
VLC-soittimessa on asetettava päälle tila, joka mahdollistaa soittimen ohjaamisen HTTP-yhteyden yli. Tämä tapahtuu VLC:n asetusvalikosta Tools – Preferences – Show settings All – Interface – Main interfaces – HTTP remote control interface. Kun asetus on päällä, VLC täytyy käynnistää uudelleen.

#### Viihde Managerin asetukset ####
Viihde Managerin puolella riittää, että osoite-kenttään syötetään tietokoneen IP-osoite. Tämän jälkeen kannattaa varmistaa yhteyden toimivuus Testaa-napin avulla.
