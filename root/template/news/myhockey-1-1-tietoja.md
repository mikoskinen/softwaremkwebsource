---
title: Kuvia ja tietoa My Hockey 1.1 versiosta
permalink: myhockey-1-1-kuvia-tietoa-smliiga
description: Kuvia ja tietoa My Hockey SM-Liiga sovelluksen uudesta versiosta
time: 2013-09-20 15:00
tags: myhockey
---
My Hockey on kätevä sovellus jääkiekon SM-Liigan seuraamiseen. Se sisältää mm. live-tulosseurannan, tilastoja ja uutisia. 

[My Hockeyn latauslinkki](http://www.windowsphone.com/s?appid=0798958e-1e0f-4168-9bb5-cc8976584f9d)

My Hockey -sovelluksen päivitys on pian ladattavissa  ja alla on lyhyesti esitelty isoimpia muutoksia.

### Uudistunut live-tulosnäkymä:

![myhockey-1-1-tietoja](/news/content/myhockey-1-1-tietoja.png)

Live-tulosnäkymää on uudistettu. Se näyttää nyt tietyn päivän ottelut ja mahdollistaa liikkumisen aikaisempiin tai tuleviin pelipäiviin. 

Ottelun maalintekijät näkee napauttamalla ottelun riviä:

![myhockey-1-1-tietoja1](/news/content/myhockey-1-1-tietoja1.png)

Otteluita voi uudessa versiossa lisätä seurantaan painamalla toimintopalkin tähteä. Saat seurantaan lisätystä ottelusta tulospäivitykset vaikka sovellus ei ole käynnissä.

### Uudistettu ottelunäkymä

![myhockey-1-1-tietoja2](/news/content/myhockey-1-1-tietoja2.png)

Jos haluat live-tulosseurantaa tarkemmat tiedot ottelusta, voit avata sen ottelunäkymään. Ottelunäkymästä löytyy tarkemmat tilastot, joukkueiden kuntopuntarit ja paljon muuta tietoa.

### Enemmän tilastoja

![myhockey-1-1-tietoja4](/news/content/myhockey-1-1-tietoja4.png)

Pelaajakohtaisia tilastoja on lisätty. Nyt mukana on esimerkiksi piste- ja maalipörssit. Tilastot löytyvät erikseen myös jokaisen joukkueen osalta.
### Ulkoasu ja käytettävyys

![myhockey-1-1-tietoja3](/news/content/myhockey-1-1-tietoja3.png)

Sovelluksen ulkoasua on muokattu luettavampaan suuntaan. Lähes jokaisen sivun ulkoasuun on tullut pieniä muutoksia.

Myös pieniä käytettävyyteen vaikuttavia parannuksia on tehty. Nyt voit liikkua esimerkiksi kalenterinäkymässä päivästä toiseen yhdellä napin painalluksella.

### Suorituskyky

Sovellus toimii nyt sulavammin. Eron huomaa erityisesti Windows Phone 7 -puhelimilla.

### Muutoksia live-tulosseurannan viesteihin

Tämä muutos ei koske pelkästään My Hockey 1.1 -versioita, vaan myös versiota 1.0. Saamme usein tiedon ottelun tuloksen vaihtumisesta ja maalintekijästä eri aikaan. Tähän saakka olemme lähettäneet live-tulosseurannan viestin vasta kun maalintekijä on ollut selvillä. Muutamme tätä lähipäivinä niin, että viesti lähteekin jo tuloksen vaihtuessa. Näin saamme tulosseurannan viestit lähtemään rivakammin.

### Tulossa

My Hockeyn kehitys jatkuu ja julkaisemme lähiaikoina paljon uusia ominaisuuksia. Kuten aina, jos sinulla on parannusehdotuksia tai ongelmia sovelluksen kanssa, niin olethan yhteydessä sähköpostise osoitteella support@adafy.com.