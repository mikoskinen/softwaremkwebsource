---
title: Aukio-sovelluksen version 5.0 uudet ominaisuudet
permalink: aukio-5-uudet-ominaisuudet
description: Aukio-sovelluksen versio 5.0 ilmestyy pian. Tässä voit tutustua sovelluksen uusiin ominaisuuksiin.
time: 2013-02-01 11:30
tags: aukio
---

![aukio-5-uudet-ominaisuudet](/news/content/aukio-5-uudet-ominaisuudet.png)

Suositun [Aukio-uutislukijan](http://windowsphone.com/s?appid=55f055be-f2a5-e011-986b-78e7d1fa76f8) uusi versio ilmestyy ladattavaksi lähipäivinä. Sovelluksen ensimmäinen versio ilmestyi heinäkuussa 2011 ja nyt julkaistava päivitys muuttaa sovellusta enemmän kuin yksikään päivitys tähän saakka. Alla on listattuna tärkeimpiä uudistuksia ja parannuksia.

## Nopeus

Uudessa versiossa on panostettu erityisesti uutisten lukemisen nopeuteen. Uutiset aukeavat mobiililukutilassa salamannopeasti, ilman odottelua. 

Tässä lyhyt esittelyvideo, joka antaa kuvan uutisten lukemisen jouhevuudesta:

<iframe width="420" height="315" src="http://www.youtube.com/embed/lyy0L6MN8Uw" frameborder="0" allowfullscreen></iframe>

## Lukujono

Uutena ominaisuutena päivitys lisää lukujonon. Voit lisätä lukujonoon mielenkiintoisimmat uutiset usealta eri alueelta ja lukea nämä yhdellä napin painalluksella.

Uutisen voi lisätä lukujonoon kahdella tavalla:

### Yksi kerrallaan: ###

1) Paina uutinen hetkeksi pohjaan ja valitse ponnahdusvalikosta "Lisää lukujonoon" (käytettäessä toiminnot ovat suomeksi):

![aukio-5-uudet-ominaisuudet1](/news/content/aukio-5-uudet-ominaisuudet1.png)

### Useita kerralla: ###

1) Paina uutisotsikon vasemmalla puolella olevaa tyhjää tilaa: 

![aukio-5-uudet-ominaisuudet2](/news/content/aukio-5-uudet-ominaisuudet2.png)

2) Uutiset aukeavat monivalintatilaan:

![aukio-5-uudet-ominaisuudet3](/news/content/aukio-5-uudet-ominaisuudet3.png)

3) Valitse uutiset ja paina lopuksi alapalkin "Lisää lukujonoon" -nappia:

![aukio-5-uudet-ominaisuudet4](/news/content/aukio-5-uudet-ominaisuudet4.png)

Kun olet lisännyt haluamasi uutiset lukujonoon, valitse alapalkista "Lukujono" -toiminto siirtyäksesi lukemaan haluamasi uutisia:

![aukio-5-uudet-ominaisuudet5](/news/content/aukio-5-uudet-ominaisuudet5.png)

Lukujono tyhjenee automaattisesti, kun luet siellä olevat viestit tai kun käynnistät sovelluksen uudestaan.

## Suuret uutiset 

Voit kytkeä asetuksista päälle tilan, joka suurentaa uutisotsikoita, sekä niiden välissä olevaa tyhjää tilaa.

![aukio-5-uudet-ominaisuudet14](/news/content/aukio-5-uudet-ominaisuudet14.png)

Tässä tilassa uutisia näkyy ruudulla kerralla vähemmän, mutta oikea uutinen on helpommin valittavissa:

![aukio-5-uudet-ominaisuudet15](/news/content/aukio-5-uudet-ominaisuudet15.png)

## Windows Phone 7.8 -tuki

Windows Phone 7.8 -päivityksen jakelu on alkanut. Aukio 5.0 lisää tuen käyttöjärjestelmäpäivityksen uudelle ominaisuudelle, eli erikokoisille tiilille. Voit nyt valita tiileksi pienen, normaalin tai suuren kuvakkeen.

Pieni:

![aukio-5-uudet-ominaisuudet9](/news/content/aukio-5-uudet-ominaisuudet9.png)

Normaali:

![aukio-5-uudet-ominaisuudet8](/news/content/aukio-5-uudet-ominaisuudet8.png)

Suuri:

![aukio-5-uudet-ominaisuudet7](/news/content/aukio-5-uudet-ominaisuudet7.png)

Huom. Uusien tiilien käyttöönotto vaatii, että sovelluksen käynnistää vähintään kerran päivittämisen jälkeen. 

## Ladattavaa sisältöä Windows Phone 8 -käyttäjille

Uuden version myötä Windows Phone 8 -käyttäjät voivat ladata sovellukseen lisää sisältöä Kaupasta. Ladattavissa on kaksi lisäosaa:

* Lisää sisältöä -paketti
* Nokia-uutiset

"Lisää sisältöä" -paketti kasvattaa aluekohtaista uutismäärää. Paketin asentamisen jälkeen luettavissa on jopa 500 uutista per alue viimeiseltä seitsemältä päivältä. Paketin voi ladata kelaamalla uutisalueen loppuun ja valitsemalla sieltä löytyvän toiminnon:

![aukio-5-uudet-ominaisuudet10](/news/content/aukio-5-uudet-ominaisuudet10.png)

"Nokia-uutiset" -paketti lisää "Muut" -sivulle uuden uutisalueen: Nokian. Alueelta voi helposti lukea kaiken Nokiaan ja Lumioihin liittyvän:

![aukio-5-uudet-ominaisuudet11](/news/content/aukio-5-uudet-ominaisuudet11.png)

Tarkoitus on tuoda nämä lisäpaketit myös Windows Phone 7.5 ja 7.8 -käyttäjille.

## Muistiystävällisempi

Uusi versio on muistiystävällisempi ja toimii näin ollen paremmin Lumia 600 -sarjan puhelimilla. Uudessa versiossa uutisalueiden selailu näyttää hieman aiemmasta poikkeavalta:

![aukio-5-uudet-ominaisuudet12](/news/content/aukio-5-uudet-ominaisuudet12.png)

Uudessa versiossa alueen vaihto onnistuu joko alapalkin nuolinäppäimillä tai tekemällä pyyhkäisyn sivun yläreunassa:

![aukio-5-uudet-ominaisuudet13](/news/content/aukio-5-uudet-ominaisuudet13.png)

## Korjauksia
Päivityksessä on mukana myös korjauksia aikaisempia versioita vaivanneisiin ongelmiin. Tärkeimpiä korjauksia ovat:

* Suosikit eivät enää katoile
* Taloussanomien uutiset aukeavat oikein

## Saatavuus

Aukio-uutissovelluksen versio 5.0 on ladattavissa pian. Saat päivityksen saatavuudesta nopeimmin tiedon seuraamalla meitä Twitterissä [@AdafyOy](https://twitter.com/AdafyOy).
